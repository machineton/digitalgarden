---
{"dg-publish":true,"permalink":"/brzi-kolaci/kolac-od-dzema/"}
---

## Brzi kolač od džema
### Sastojci
- 3 cela jaja
- 1 šolja od 250 ml jogurta (Mlijeko)
- 1 šolja od 250 ml šećera
- 2 šolje od 250 ml brašna
- 150 ml ulja
- 2 pune kašike bilo kojeg redjeg pekmeza, dzema, marmelade
- 2 – 3 kašike kakaoa
- 100 gr suvog groždja
- 50 gr mlevenih ili blendiranih oraha ( ja blendiram jer volim te sitne komadiće sitnije nego kada seckamo )
- 5 gr praška za pecivo ili pola kesice

### Preliv
200 gr čokolade po izboru ( ja sam pokupila šta sam imala, malo mlečne, crne, čak i neke sa rumom, sve je to dobro )
5 kašika ulja
100 ml mleka

### Priprema
Uključiti rernu na 200 stepeni.
Nije potreban mikser.
U posudu staviti jaja, šećer, ulje i jogurt i dobro umutiti žicom.
Zatim dodati brašno, prašak za pecivo, kakao i pekmez pa opet umutiti.
Na kraju dodati suvo groždje i orahe i izmešati.
Vatrostalnu tepsiju ili keramičku, ja sam pekla u vatrostalnoj dovoljno je samo četkicom premazati sa malo ulja i naliti smesu pa staviti da se peče.
Ako stavljate u limeni pleh pospite i brašnom kada premažete uljem.

Dok se kolač peče na laganu vatru staviti čokoladu ulje i mleko i uz mešanje polako otopiti.
Masa treba da je retka, ako vam je kao jogurt dodajte još mleka, slobodno.

Pečen kolač ( oko 25 – 30 minuta ) isecite na kocke i prelijte sa čokoladom sipajte po rezovima gde ste sekli.
Ako niste sigurni da li je peče bocnite u sredinu do kraja čačkalicu pa ako izadje suva gotovo je.
Ugasite rernu i ostavite kolač tako još 5 – 10 minuta.
