---
{"dg-publish":true,"permalink":"/torte/cokoladni-cizkejk/"}
---

## Čokoladni čizkejk


Ultra čokoladna, kremasta poslastica, prava kalorijska bomba! 😍😍💣💣
[[torta]] bez pečenja, bez želatina, brzo se priprema, jedino treba biti strpljiv i sačekati nekih 6 h da se ohladi i stegne. 😱
Da li želite više recepata za ovako jednostavne torte ili bi radije klasične, poput Vasine (još uvek je nisam napravila 😁)??

Sastojci :
Podloga
200 g Oreo keksa
60 g putera

Fil
400 g Ella sira ili nekog punomasnog krem sira, na primer Moja kravica, odlično bi se uklopio i mascarpone
80 g šećera u prahu
250 g tamne čokolade
100 g nutelle
250 ml mlečne slatke pavlake 36 % m.m.

Ganache
150 g tamne ili mlečne čokolade
150 ml mlečne slatke pavlake 36 % m. m.

Priprema
Oreo keks samleti u secku, puter otopiti, sve sjediniti, dobićete rastresitu smesu koju ćete utisnuti u kalup prečnika 20 cm. Ako je smesa previše mrvičasta dodajte malo mleka. Odložiti u frižider dok pripremate fil.
Umutite slatku pavlaku, ne previše čvrsto, ostavite sa strane.
Otopiti čokoladu na pari.
Umutite krem sir i šećer u prahu. Dodati otopljenu čokoladu i nutellu, mutiti dok se sve lepo ne sjedini, dodati umućenu slatku pavlaku i mutiti kratko na najmanjoj brzini, koliko da se fil lepo sjedni. Špatulom još malo promešati, lagano, i rasporediti preko podloge od oreo keksa.
Odložiti na hlađenje 1 h.
Slatku pavlaku nasuti u šerpicu, staviti da se zagreje na srednjoj temperaturi ali ne treba da provri, skinuti sa ringle i ubaciti izlomljenu čokoladu. Ostaviti tako 1 minut da odstoji pa dobro izmešati, preliti preko fila i vratiti u frižider da se dobro ohladi i stegne, najbolje bi bilo preko noći. 