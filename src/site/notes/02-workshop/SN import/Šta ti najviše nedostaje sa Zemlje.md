---
{"dg-publish":true,"permalink":"/02-workshop/sn-import/sta-ti-najvise-nedostaje-sa-zemlje/","tags":"gardenEntry"}
---


Šta ti najviše nedostaje sa Zemlje?

Pavel malo nakosi glavu i začkilji kao da pokušava da se sjeti. Ali odgovor zna u svako doba dana i sanja svake noći. 
"Miris pokošene trave".

Ljeta provedena u dvorištu babe Anđe, u bašti, u voćnjaku. Čuje kroz sterilnu tišinu sobe za ispitivanje kako đed Anton potkiva kosu. Cing cing cing, pleše kroz voćnjak izmedju jabuka i šljiva, cing cing cing, pleše kroz hodnike vremena, cing cing pleše dok ne padne u pokošenu travu. Dođi Pavele gotovi su uštipci. Neka me još malo, još malo i gotovo.

Još malo i gotovi smo, još jedno pitanje i možete se vratit redovnim dužnostima. Vidim da ste odlutali, reče kapetan i utješno se nasmeja. Svi smo imali dug dan. 